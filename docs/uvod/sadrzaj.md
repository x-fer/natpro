---
title: Sadržaj
---

### Za koga su ovi materijali?

Ovi materijali su namijenjeni svima koji žele unaprijediti svoje znanje o programiranju, algoritmima i strukturama podataka, onima koji se žele natjecati na natjecanjima iz programiranja, onima koji žele naučiti neke "trikove" za rješavanje nekih problema, onima koji se žele pripremiti za razgovore za posao te svima drugima kojima se tema natjecateljskog programiranja čini zanimljivom. Također su namijenjeni i onima koji su upoznati s principima natjecateljskog programiranja, a žele ponoviti gradivo.

### Tko je napravio ove materijale?

Ivan Vlahov, student treće godine Fakulteta Elektrotehnike i Računarstva na Sveučilištu u Zagrebu, kojem je u srednjoj školi nedostajalo kvalitetnih materijala za pripremu za natjecanja iz informatike.

### Što očekivati od ovih materijala?

Možete očekivati sadržaj koji obuhvaća gradivo natjecanja iz informatike za osnovne i srednje škole, gradivo prve i druge godine računarstva te neke matematičke koncepte koje ćemo se potruditi objasniti na dovoljno jednostavan način da budu jasni i onima koji se s tim konceptima susreću prvi put. Također možete očekivati i mnoštvo primjera s pravih natjecanja uz rješenja. 

### Što ne očekivati od ovih materijala?

Nemojte očekivati da ćete **samo** čitanjem ovih materijala postati vrsni programer. Ovi materijali objašnjavaju koncepte natjecateljskog programiranja koje možete u potpunosti naučiti jedino rješavanjem zadataka koje uključuju te koncepte. Samo učenjem algoritama napamet nećete puno postići, zato savjetujemo da isprobate riješiti zadatke koje ćete moći pronaći na krajevima nekih članaka.


